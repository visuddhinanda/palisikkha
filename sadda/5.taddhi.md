
sa## <center>တိဒ္ဓိတ်ကျဉ်း</center>
**<center>[ဆောင်] ၁။ နာမ်ပုဒ်များ, အနက်ထွားအောင်, စီပွားကိုပြု, ပစ္စည်းစု, မှတ်ရှု တဒ္ဓိတ်ခေါ်။</center>**

>**တဒ္ဓိတ်ခေါ်ရပုံ** “တံ+ဟိတ”ပုဒ်မှ ဟကို ဓပြု, နိဂ္ဂဟိတ်ကို ဒ ပြု၍  “တဒ္ဓိတ”ပုဒ် ဖြစ်လာရလည်၊ တေသံ-ထို နာမ်ပုဒ်တို့၏+ဟိတံ-စီးပွားဖြစ်သော ပစ္စည်းသည်၊ တဒ္ဓိတံ-တဒ္ဓိတ်မည်၏၊ “ဝသိဋ္ဌော”ဟူသော နာမ်ပုဒ်သည်”ဝသိဋ္ဌ”မည်သော ရ‌သေ့တစ်ဦကိုဟော၏၊ ထို ဝသိဋ္ဌဟူသော နာမ်ပုဒ်နောင် တဒ္ဓိတ်ပစ္စည်းသက်၍ “ဝါသိဋ္ဌော”ဟု ဖြစ်သောအခါ “ဝသိဋ္ဌ၏ သား”ဟူသော အနက်ကိုဟော၏၊ “၏+သား”ဟူသော အနက်သည် တဒ္ဓိတ်ပစ္စည်းကြောင့်တို့တက်လာသော အနက် (စီးပွား)တည်း၊ ဤသို့လျှင် နာမ်ပုဒ်များနောင် တဒ္ဓိတ်ပစ္စည်း သက်လျှင် အနက်တစ်မျိုး တိုးတက်လာသောကြောင့် တဒ္ဓိတ်ပစ္စည်းများကို “နာမ်ပုဒ်တို့၏ စီးပွား”ဟု ဆိုရပေသည်။

**<center>တဒ္ဓိတ်အပြား<br>[ဆောင်]၂။ အပစ္စ-နေကတ်, အဿတ်-သင်္ချာ, ဘာဝါ,ဗျယ, ဤခြောက်ဝ၊ ပြားထ တဒ္ဓိတ်တည်း။</center>**

>**၂။** အပစ္စတဒ္ဓိတ်အနေကတ္ထတဒ္ဓိတ်, အဿတ္ထိတဒ္ဓိတ်, သင်္ချာတဒ္ဓိတ်, ဘာဝတဒ္ဓိတ်, အဗျယတဒ္ဓိတ်ဖြင့် **၆** မျိုးပြား၏။

**<center>၁။ အပစ္စတဒ္ဓိတ်<br>[ဆောင်] ၃။ သားနှင့် သမီး, မြေး မြစ်ကစ, ဆက်သမျှ, အပစ္စအနက်ခေါ်။<br>၄။ ထို အပစ္စ, အနက်ပြဖို့, ဏနှင့် ဏာယန, ဏာန-ဏေယျာ, ဏိပါ-ဏိကော, ဏိယော-ဏျ, ဏဝ-ဏေရာ, ပစ္စည်းမှာ, လျော်စွာ သက်ရသည်။<br>၅။ ပစ္စည်း၌ ဏ, ပါသမျှဝယ်, အစ သရာ, အ ကို အာရေး၊ ဣဝဏ် ဧ တည်း၊ ဩရေး ဥဝဏ်၊ လျော်ကန်အောင်, မှန်မှန်ပြုကာ, ဏ ဗျဉ်းမှာ, မှန်စွာကျေရမည်။</center>**

>**၃။** ဝါသိဋ္ဌော-ဝသိဋ္ဌ၏ သား, မြေ မြစ် စသည်၊ ဝါသိဋ္ဌီ-ဝသိဋ္ဌ၏ သမီး,မြေးမ, မြစ်မ စသည်၊ ဤသို့ သား သမီး ‌မြေးမြစ်စသော အနက်များကို အပစ္စအနက်ဟု ခေါ်၏၊ ထို အပစ္စ အနက်၌ ဏ-စသော ပစ္စည်းများ သက်ရသည်။

>**၄, ၅။** ဏ, ဏာယန, ဏာန, ဏေယျ, ဏိ, ဏိက, ဏိယ, ဏျ, ဏဝ, ဏေရ, ပစ္စည်းများတည်း၊ ထို ပစ္စည်းများ၌ ဏ အက္ခရာပါလျှင် ‌ရှေ့ဆုံး သရကို”ဝုဒ္ဓိ”ခေါ်သော တိုးပွားမှုတစ်မျိုးပြုရ၏၊ အ ကို အာ ပြု, ဣဝဏ် (ဣ-ဤ) ကို ဧ ပြု, ဥဝဏ် (ဥ-ဥု) ကို ဩ ပြုရသည်-ဟူလို၊ ထို ဏ ဗျဉ်းကိုလည်းချေပစ်ရသည်၊ ထိုအခါ “အ-အာယန-အာန” စသည်တို့သာကျန်တော့၏။


**<center>ပုံစံများ</center>**
- (**က**) ဝါသိဋ္ဌော-ဝသိဋ္ဌရသေ့၏ သား၊ ဝါသိဋ္ဌီ-ဝသိဋ္ဌရသေ့၏ သမီး၊ [“ဝသိဋ္ဌဿ+အပစ္စံ” အနက်၌ ဏ ပစ္စည်း။] 
- (**ခ**) ဝစ္ဆာယနော, ဝစ္ဆာနော-ဝစ္ဆရသေ့၏ သား၊ ဝစ္ဆာယနီ, ဝစ္ဆာနီ-ဝစ္ဆရသေ့၏ သမီး၊ ကစ္စယနော, ကစ္စနော-ကစ္စရသေ့၏ သား၊ ကစ္စာယနီ, ကစ္စနီ-ကစ္စရသေ့၏ သမီး၊ [“ဝစ္ဆဿ+အပစ္စံစသော အနက်၌ ဏာယန, ဏာန ပစ္စည်း။”] 
- (**ဂ**) ကတ္တိကေယျော-ကတ္တိကာ၏ သား၊ ကတ္တိကေယျီ-ကတ္တိကာ၏ သမီး၊ [“ကတ္တိကာယ+အပစ္စံ” အနက်၌ ဏေယျ ပစ္စည်း။] 
- (**ဃ**) ဒက္ခိ-ဒက္ခရသေ့၏ သား၊ [“ဒက္ခဿ+အပစ္စံ” အနက်၌ ဏိ ပစ္စည်း။] 
- (**င**) ဘကျပုတ္တိ‌ကော-သာကီဝင်မင်းသား, ဘုရား၏ သား၊ [“သကျပုတ္တဿ+ အပစ္စံ”အနက်၌ ဏိကပစ္စည်း။] 
- (**စ**) ဘကျပုတ္တဿ-သာကီဝင်မင်းသား, ဘုရား၏ သား၊ [“သကျပတတဿ+ အပစ္စံ”အနက်၌ ဏိယ ပစ္စည်း။] 
- (**ဆ**) ကောဏ္ဍညော-ကုဏ္ဍနီ၏ သား၊ [“ကုဏ္ဍဏိယာ+အပစ္စံ”အနက်၌ ဏျ ပစ္စည်း။] 
- (**ဇ**) ဩပဂဝေါ-ဥပဂု၏ သား၊ [“ဥပဂုဿ+အပစ္စံ အနက် ဏဝ ပစ္စည်း။”]
- (**ဈ**) ဝေဓဝေရော-မုဆိုးမ၏ သား၊ [“ဝိဂဝါယ+အပစ္စံ” အနက်၌ဏေရ ပစ္စည်း။]သာမဏေရော-ဥပဇ္ဈယ်ရဟန်း၏ သား၊ [“သမဏဿ+အပစ္စံ”အနက်၌ ဏေရ။] ဥပဇ္ဈယ်ဆရာကို”သမဏ”ဟု ဆိုလိုသည်။

>**ရုပ်တွက်။**   ။”ဝသိဋ္ဌ”ဟုတည်, “ဝသိဋ္ဌဿ+အပစ္စံ+ဝသိဋ္ဌ၏+သား” ဟူသော အနက်၌ ဝသိဋ္ဌ နောင် ဏ ပစ္စညိးသက်, ဝ ၏ အ ကို အာ ဝုဒ္ဓိပြု, ဏ်ဗျဉ်း ချေ, (ဝါသိဋ္ဌ+အ) ဋ္ဌ ၏ အ ကို ချေ နောက် အ သို့ ကပ်,(ဝါသ်ဋ္ဌ)သိ ဝိဘတ်သက်၍ သိ ကို ဩပြု, ဝါသိဋ္ဌော ပြီး၏၊ ဤသို့ စသည်ဖြင့် ရုပ်ပြီးပုံကို ဆရာက ပြောပြပါ။ [ကလေးများ ကိုယ်တိုင် မတွက်ပါစေနှင့်။]

>**သင်နည်း။**   ။ ရုပ်မတွက်စေဘဲ စာသင်သားများကို ၂ စု ခွဲ၍ တစိစုက”ဝါသိဋ္ဌော”ဟု ဆိုလျှင် နောက်တစ်စုက “ဝသိဋ္ဌ၏ သား”ဟုမြန်မာလို ဆိုပါစေ၊ တစ်စုက မြန်မာလို ဆိုလျှင် နောက်တစ်စုကပါဠိလို ဆိုပါစေ။

## <center>၂။ အနေကတ္ထတဒ္ဓိတ် ပထမပိုင်း</center>
**<center>[ဆောင်] ၆။ သံသဋ္ဌနှင့် တရတိ စသည်, အနက်မှီ, သက်ပြီ, ဏိက တဲ့။</center>**

>**၆။** သ့သဋ္ဌ-‌ရောနှောအပ်၊ တရတိ-ကူး၏၊ ဤသို့ စသော အနက်များ၌ ဏိကပစ္စည်း သက်၏၊ ဤ ဏိကပစ္စည်း၏ အနက်တွေကား အလွန်များ၏၊ ပုံစံ၌ သတိပြုပါလေ။

**<center>ပုံစံများ</center>**

- (**က**) တေလိကံ-နှမ်းဖြင့် ရောအပ်သော ဘောဇဉ်၊ [“တိလေန+သံသဋ္ဌံ”အနက်၌ ဏိက သက်။] 
- (**ခ**) နာဝိကော-လှေဖြင့် ကူးတတ်သူ (လှေသူကြီး)၊ [“နာဝါယ+တရတိ” အနက်၌ ဏိက သက်။]
- (**ဂ**) သာကဋိကော-လှည်းဖြင့် လှည့်လည် (သွားလာ) သူ၊ [“သက‌ဋေန+စရတိ” အနက်၌ ဏိက သက်။]
- (**ဃ**) သီသိကော-ဦးခေါင်းဖြင့် ဆောင်ရွက်သူ (ခေါင်းရွက် ကူလီ)၊ [“သီသေန+ဝဟတိ” အနက်၌ ဏိက သက်။] 
- (**င**) ပါရဒါရိကော-သူ့မယားကို သွားလာသူ၊ [“ပရဒါရံ+ဂစ္ဆတိ”အနက်၌ ဏိက သက်။] ပထိကော-ခရီးကို သွားသူ၊ [“ပထံ+ဂစ္ဆတိ” အနက်၌ ဏိက သက်။] 
- (**စ**) အာဘိဓမ္မိကော-အဘိဓမ္မာကို သင်အံသူ, ဝါ-အဘိဓမ္မာကိုတတ်သိသူ၊ [“အဘိဓမ္မံ+အဓီတေ, ဇာနာတိ ဝါ” အနက်၌ ဏိက သက်။] ဝေနယိကော-ဝိနည်းကို သင်အံသူ၊ ဝါ-ဝိနည်းကိတတ်သိသူ၊ သုတ္တန္တိကော-သုတ္တန်ကို သင်အံသူ၊ ဝါ-သုတ္တန်ကိုတတ်သိသူ၊ ဝေယျာကရဏိကော-ဗျာကရိုဏ်းကို သင်အံသူ၊ ဝါ-ဗျာကရိုဏ်းကို တတ်သိသူ။ 
- (**ဆ**) ကာယိကော-ကြိယ်ဖြင့် ပြုအပ်သော ပယောဂ၊ [“ကာယေန+ကတော” အနက်၌ ဏိက သက်။] တါစသိကံ-နှုတ်ဖြင့် ပြုအပ်သော အမှု၊ မာနသိကံ-စိတ်ဖြင့် ပြုအပ်သော အမှု။
- (**ဇ**) သာရီရိကာ-ကိုယ်၌ စုဝေးတည်းနေသော ဝေဒနာ၊ [“သရီ‌ရေ+သန္နိဓာနာ” အနက်၌ ဏိက သက်။] ကာယိကံ-ကြိယ်၌ တည်နေသော ဒုက္ခဦ မာနသိကံ-စိတ်၌ တည်နေသော ဒုက္ခ။
- (**ဈ**) ဒေါဝါရိကော-တံခါး၌ ယှဉ်သူ (တံခါးစောင့်, ဒရဝမ်)၊ [“ဒွါရေ+နိယုတ္တော”] ဘဏ္ဍာဂါရိကော-ဘဏ္ဍာတိုက်၌ ယှဉ်သူ၊ (ဘဏ္ဍာတိုက်စိုး)။ 
- (**ဉ**) ဝေဏိကော-စောင်းတီးခြင်း အတတ်ရှိသူ (စောင်းတီးတတ်သူ, စောင်းသမား)၊ [“ဝီဏာ+အဿ+သိပ္ပံ”] ဝံသိကော-ပလွေမှုတ်ခြင်း အတတ်ရှိသူ (ပလွေမှုတ်တတ်သူာ နှဲ့သမား)။ 
- (**ဋ**) တေလိကော-ဆီဘဏ္ဍာ ရှိသူ (ဆီရောင်းသူ, ဆီကုန်သည်)၊ [“တေလံ+အဿ+ဘဏ္ဍံ”] ဂန္ဓိကော-နံ့သာ ဘဏ္ဍာရှိသူ (နံ့သာသည်)။ 
- (**ဌ**) ဩရဗ္ဘိကော-သိုးကို သတ်၍ အသက်မွေးသူ (သိုသတ်သမား)၊ [“ဥရဗ္ဘံ+ဟန္တွာ ဇီဝတိ” အနက်၌ ဏီက သက်။] မာဂဝီကော-သားကောင်ကို သတ်၍ အသက်မွေးသူ (သားမုဆိုး)။ မစ္ဆိကော-ငါးကို သတ်၍ အသက်မွေးသူ (တံငါ)။ သာကုဏိကော-ငှက်ကိုသတ်၍ အသက်မွေးသူ(ငှက်မုဆိုး)။ 
- (**ဍ**) ဇာလိကော-ပိုက်ကွန်ဖြင့် သတ်အပ်သောငါး၊ [“ဇာလေန+ဟတော”]
- (**ဎ**) သုတ္တိကော-ချည်ဖြင့် ဖွဲ့အပ်သော သတ္တဝါ၊ [“သုတ္တေန+ဗန္ဓော” အနက်၌ သက်။] 
- (**ဏ**) ဝတ္ထိကံ-အဝတ်ဖြင့် ဝယ်အပ်သော ဘဏ္ဍာ၊ [“ဝတ္ထေန+ကီတံ”]။ သာတိကံ-တစ်ရာဖြင့် ဝယ်အပ်သော ဘဏ္ဍာ၊ 
- (**တ**) အက္ခိကော-ကြွေအံဖြင့် ကစားသူ၊ [“အက္ခေန+ဒိဗ္ဗတိ”အနက် သက်။] သာလာကီကော-စာရေးတံ (မဲ) ဖြင့် ကစားသူ၊ (မဲချ၍,ထီဖွင့်၍ ကစားသူ)။ 
- (**ထ**) စာပိကော-လေးလက်နက် ရှိသူ၊ [“စာပေါ+အဿ+အာဝုဓံ”အနက်၌ သက်။] 
- (**ဒ**) ဝါတိကော-လေနာ ရှိသူ၊ [“ဝါတော+အဿ+အာဗာဓော”]။
- (**ဓ**) ဗုဒ္ဓိကော-ဘု၇ား၌ ကြည်ညိုသူ၊ [“ဗုဒ္ဓေ+ပသန္နော”အနက်၌ သက်။] ဓမ္မံကော, သံဃိကော။
- (**န**) ဗုဒ္ဓိကော-ဘုရား၏ ဥစ္စာ၊ [“ဗုဒ္ဓဿ+သန္တကော”]။ ဓမ္မံကော, သံဃိကော၊ ပုဂ္ဂလိကော-ပုဂ္ဂိုလ်၏ ဥစ္စာ၊ [သံဃိကံ-သံဃာ၏ဥစ္စာဖြစ်သော၊ စီဝရံ-သင်္ကန်း၊ သံဃဿ+သန္တကံ။]
- (**ပ**) ကုမ္လိကံ+တစ်ကုမ္ဘ အတိုင်းအရှည်ရှိသော ဝတ္ထု၊ [“ကုမ္ဘော+အဿ+ပရိမာဏံ”]။
- (**ဖ**) ကုမ္ဘိကော-တစ်ကုမ္ဘ အစု၊ [“ကုမ္ဘဿ+ရာသိ”] ဝါ-တစ်ကုမ္ဘထိုက်သော ပစ္စည်း၊ [“ကုမ္ဘံ+အရဟတိ”]။
- (**ဗ**) ပံသုကူလိကော-ပံသုကူသင်္ကန်းကို ဆောင်ခြင်းအလေ့ရှိသူ (ပံသုကူ ဓုတင်ဆောင်သူ)၊ [“ပံသုကူလံ+သီလံ+ယဿ”]။ အာရညိကော-တော၌ နေခြင်း အလေ့ရှိသူ၊ (အရညကင် ဓုတင်ဆောင်သူ)။ သောသာနိကော_သူသာန်ဓုတင် ဆောင်သူ)။
- (**ဘ**) အာပါယိကော-အပါယ်၌ ဖြစ်သူ၊ [“အပါ‌ယေ+ဇာတော”ဏိက နေရယိကော-ငရဲ၌ ဖြစ်သူ]။
- (**မ**) ရာဇဂတိကော-ရာဇဂြိုဟ်မြို့ ၌ မွေးဖွားသူ၊ [“ရာဇဂဟေ+ဇတောတ”ဏိဥ။] ဝါ-ရာဇဂြိုဟ်မြို့ ၌ နေထိုင်သူ၊ [“ရာဇဂဟေ+ဝသတိ”]။ သာဝတ္ထိကော-သာဝတ္ထိမြို့ ၌ နေသူ၊ နာဂရိသော-မြို့ ၌ နေသူ (မြို့သား)။ ဂါမိကော-ရွာ၌ နေသူ (ရွာသား)
- (**ယ**) လောကိကော-လောက၌ ထင်ရှားသော တရား၊ [“လောကေ+ဝိဒိတော”] လောကိယော ဟုလည်း ရှိ၏။
- (**ရ**) မာတိကံ-အမိမှ လာသော ဥစ္စာ၊ [“မာတိတော+အာဂတံ” ဏိက။] ပိတိကံ-အဖမှ လာသော ဥစ္စာ၊ [မတ္တိကံ, ပေတ္တိကံ ဟုလည်း ရှိ၏။]
- (**လ**) စာတုမဟရာဇိကာ-လေးယောက်သော နက်မင်းကြီး၌ ဆည်းကပ် ခြင်းရှိသော နတ်တို့။ [“စတုမဟာရာဇေ+ဘတ္တိ+ဧတေသံ” အနက်၌ ဏိက ပစ္စည်းချည်းသက်။]

## <center>ဒုတိယပိုင်း</center>
**<center>[ဆောင်] ၇။  တေနရတ္တံ, ဣဒံ စသည်, အနက်မှီ, သက်ပြီ ဏ ပစ္စည်း။</center>**

>**၇။** တေန+ရတ္တံ-ထိုဖြင့် ဆိုးအပ်၊ ဣဒံ-ဤဟာ၊ (ဝါ-ဥစ္စာ)၊ ဤသို့စသော အနက်များစွာတို့ ၌ ဏပစ္စည်း သက်၏၊ အနက်ကိုပုံစံတို့ ၌ သိရလတ္တံ့။

**<center>ပုံစံများ</center>**

(**က**) 
- ကာသာဝံ-ဖန်ရည်ဖြင့် ဆိုးအပ်သော အဝတ် (သင်္ကန်း)၊ [“ကသာဝေန+ရတ္တံ”အနက်၌ ဏ ပစ္စည်း။]
- ကောသုမ္ဘံ-ဝတ်ပန်းဖြင့် ဆိုးအပ်သော အဝတ်။

(**ခ**) 
- မာဟိံသံ-ကျွဲ၏ ဥစ္စာ၊ (အသား, အရေ, နို့ရည်, ထောပတ်။) [“မဟိံသဿ+ဝဒံ”အနက်၌ ဏ ပစ္စည်း။]
- ကစ္စာယနဿ-ကစ္စည်းဆရာတော်၏၊ ဣဒံ-ဤဟာတည်း၊ ဝါ-ဥစ္စာတည်း၊ ကစ္စာယနံ-ကစ္စည်းဆရာတော်၏ ဥစ္စာ၊ ဝါ-ကစ္စည်းကျမ်း။ 
- သုဂတဿ+ဣဒံ=သောဂတံ-ဘုရား၏ ဥစ္စာ=(သာသနာတော်)။

(**ဂ**) 
- ဩဒုမ္ဗရံ-ရေသဖန်းပင်၏ အနီး၌ဖြစ်သော ဗိမာန် စသည်။ [“ဥဒုမ္ဗရဿ+အဝိဒူရေ+ဘဝံ”အနက်၌ သက်။]

(**ဃ**)
- မာနသံ-စိတ်၌ဖြစ်သော သုခ၊ [“မနသိ+ဘဝံ” ဏ။] 
- ဩရသော-ရင်၌ဖြစ်သော သား၊ [“ဥရသိ+ဘဝေါ” ဏ။]   
- မေတ္တာ-မိဆွေ၌ဖြစ်သော တရား၊ [“မိတ္တေ+ဘဝါ” ဏ။]   
- ပေါရီ-မြို့ ၌ ဖြစ်သော စကား၊ [“ပုရေ+ဘဝါ” ဏ။]

(**င**) 
- မာထုရော-မထုရာပြည်၌ မွေးဖွားသူ၊ [“မထုရာယံ+ဇာတော” ဏ]   
- ဝါ-မထုရာပြည်မှ လာသူ၊ [“မထုရာယ+အာဂတော”] 
- ဝါ-မထုရာပြည်ဟူသော နေရာ ရှိသူ၊ [“မထုရာ+အဿ+နိဝါသော”] 
- ဝါ-မထုရာပြည်ကို အစိုးရသော မင်း၊ [“မထုရာယ+ဣဿရော”]
- ဝေရဉ္ဇော-ဝေရဉ္ဇာမြို့ ၌ မွေးဖွားသူ၊ ဝါ-ဝေရဉ္ဇာမြို့မှ လာသူ၊ ဝါ-ဝေရဉ္ဇာမြို့ဟူသော နေရာ ရှိသူ။ 
- နာဂ‌ရော-မြို့ ၌ မွေးဖွားသူ(မြို့သး)၊ ဝါ-မြို့မှ လာသူ၊ ဝါ-မြို့ဟူသော နေရာ ရှိသူ၊ ဝါ-မြို့ကို အစိုးရသူ(မြို့ပိုင်)။ 
- ဇာနပဒေါ-ဇနပုဒ်၌ မွေးဖွားသူ၊ ဝါ-ဇနပုဒ်ကို အစိုးရသူ(နယ်ပိုင်)။

(**စ**) 
- ကတ္တိကော-ကြတ္တိကာနက္ခတ်နှင့် ယှဉ်သောလ (တန်ဆောင်မုန်းလ)။
- မာဂသိရော-မိဂသီနက္ခတ်နှင့် ယှဉ်သောလ (နတ်တော်လ)။
- ဖုဿော-ဖုဿနက္ခတ်နှင့် ယှဉ်သောလ (ပြာသိုလ)။
- မာဃောမဃနက္ခတ်နှင့် ယှဉ်သောလ (တပို့တွဲလ)
- ဖဂ္ဂုနော-ဖဂ္ဂုနီနက္ခတ်နှင့် ယှဉ်သောလ (တပေါင်းလ)။
- စိတ္တော-စိတြနက္ခတ်နှင့် ယှဉ်သောလ (တန်ခူးလ)။
- ဝေသာခေါ-ဝိသာခါ နက္ခတ်နှင့် ယှဉ်သောလ (ကဆုန်လ)။
- ဇေဋ္ဌော-ဇေဋ္ဌနက္ခတ်နှင့် ယှဉ်သောလ (နယုန်လ)။
- အာသဠှော-အာသဠှီနက္ခတ်နှင့် ယှဉ်သောလ (ဝါဆိုလ)။
- သာဝဏော-သရဝဏ်နက္ခတ်နှင့် ယှဉ်သေညလ (ဝါခေါင်လ)။
- ပေါဋ္ဌပ‌ဒေါ-ပေါဋ္ဌပဒနက္ခတ်နှင့် ယှဉ်သောလ (တော်သလင်းလ)။
- အဿယုဇော-အဿယုဇနက္ခတ်နှင့် ယှဉ်သောလ (သီတင်းကျွတ်လ)။
- [“ကတ္တိကာယ+နိယုတ္တော=ကတ္တိကော” စသည်ဖြင့် ဝိဂြိုဟ်ပြု။]

(**ဆ**) 
- ဝေယျာကရဏော-ဗျာကရုဏ်းကျမ်းကို သင်ယူသူ၊ တါ-ဗျာကရုဏ်းကုမ်း တတ်သူ၊ [“ဗျာကရဏံ+အဓီတေတိ ဝေယျာကရဏော၊ ဗျာကရဏံ+ဇာနာတီတိ ဝေယျာကရဏော”]။

(**ဇ**) 
- ဝါသာတော-ဝသာတိမင်းတို့၏ နယ်ပယ်ဖြစ်သော အရပ်၊ [“ဝသာတီနံ+ဝိသယော”]။

(**ဈ**)
- ဩဒုမ္ဗရော-ရေသဖန်းပင်ရှိသော အရပ်၊ [“ဥဒုမ္ဗရာ+အသ္မိံ+သန္တိ”]။

(**ဉ**) 
- ပေါရိသံ-တစ်ရပ် (တစ်သူ) အတိုင်းအရှည်ရှိသော ရေ၊ [“ပုရိသော+ပရိမာဏံ+အဿ၊ ထိုရေ၏ အတိုင်းအရှည်ကားယောကျ်ားတစ်ယောက်တည်း၊ ဝါ-လူ့တစ်ရပ်တည်း”]။

**<center>[ဆောင်] ၈။ ဇာတ-ဝသတိ, အရဟတိ-ဟိတံ, စရှိပြန်, သက်ရန် ဏေယျ ဏေယျက။</center>**

>**၈။** ဇာတ-(ဖြစ်သူ, မွေးဖွားသူ), ဝသတိ-(နေ၏), အရဟတိ-(ထိုက်၏), ဟိတံ-(စီးပွား), ဤသို့စသော အနက်များ၌ ဏေယျပစ္စည်း, ဏေယျကပစ္စည်း သက်၏။

**<center>ပုံစံများ</center>**
- (**က**) ဗာရာဏသေယျော, ဗာရာဏသေယျကော-ဗာရာဏသီမြို့ ၌ မွေးဖွားသူ, [“ဗာရာဏသိယံ+ဇာတော”]၊ ဗာရာဏသီမြို့ ၌ နေသူ, [“ဗာရာဏသိယံ+ဝသတိ”]၊ ဂင်္ဂေယျော-ဂင်္ဂါမြစ်၌ ဖြစ်သော (နေသော)ငါး၊ ကောလေယျော-အိမ်၌ဖြစ်သော (နေသော)ခွေး၊ [“ကုလေ+ဇာတော, ဝသတိ ဝါ”]။
- (**ခ**) ဒက္ခိ‌ဏေယျော-အလှူကို ခံထိုက်သူ, ဝါ-အလှူခံ ပုဂ္ဂိုလ်, [“ဒက္ခိဏံ+အရဟတိ”]။
- (**ဂ**) ပါထေယျံ-လမ်း၏ စီးပွားဖြစ်သော ရိက္ခာ, ဝါ-လမ်းစာ ရိက္ခာ, [“ပထဿ+ဟိတံ”]၊ သာပတေယျံ-ဥစ္စာရှင်၏ စီးပွားဖြစ်သော ဥစ္စာ, [သဿ-ဥစ္စာ၏+ပတိ-အရှင်တည်း၊ သပတိ-ဥစ္စာ၏ အရှင်(ဥစ္စာရှင်), သပတိဿ+ဟိတံ သာပတေယျံ]၊ ပဒီပေယျံ-ဆီမီး၏ စီးပွားဖြစ်သော ဆီ၊ [“ပဒီပဿ+ဟိတံ”]။

**<center>[ဆောင်] ၉။ ဇာတ-နိယုတ္တ, တဒဿတ္ထိ, တမှိ ဘဝေါ, စသည်ဟော, မှတ်လော ဣမိယ သက်။</center>**

>**၉။** ဇာတ, နိယုတ္တ(ယှဉ်သည်), တံအဿတ္ထိ (သူ့မှာ ထိုဟာ ရှိ၏), တမှိ ဘဝေါ (ထို၌ ဖြစ်၏) စသော အနက်များ၌ ဣမ-ဣယ-ဣကပစ္စည်း သက်၏။

**<center>ပုံစံများ</center>**
- (**က**) ပစ္ဆိမော-နောက်၌ ဖြစ်သူ, [“ပစ္ဆာ+ဇာတော”]၊ ပစ္ဆိမာ-နောက်၌ဖြစ်သော(နောင်လာနောက်သား, နောက်ပေါက်ဖြစ်သော), ဇနတာ-လူအပေါင်း၊ အန္တိမော-အဆုံး၌ ဖြစ်သူ၊ ဟေဋ္ဌိမော-အောက်၌ဖြစ်သူ။
- (**ခ**) မနုဿဇာတိယော-လူဇာတ်၌ ဖြစ်သူ, [မနုဿဇာတိယံ+ဇာတော]၊ လောကိယော-လောက၌ ဖြစ်သူ။
- (**ဂ**) အန္တိမော, အန္တိယော, အန္တိကော-အဆုံး၌ ယှဉ်သူ, [“အန္တေ+နိယုတ္တော”]၊ ပုတ္တိမော, ပုတ္တိယော, ပုတ္တိကော-သားရှိသူ, [“ပုတ္တော+အဿ+အတ္ထိ”]။
- (**ဃ**) ပဉ္စဝဂ္ဂိယော-၅ ယောက် အစု၌ ဖြစ်သူ, (ငါးယောက် အစုတွင်ပါဝင်သော), [“ပဉ္စဝဂ္ဂေ+ဘဝေါ-ပဉ္စဝဂ္ဂိယော”]၊ ဆဗ္ဗဂ္ဂိယော- ၆ ယောက် အစု၌ ဖြစ်သူ, ၆ ယောက် အစုတွင် ပါဝင်သူ(ဆဗ္ဗဂ္ဂီရဟန်း)။
- (**င**) ဥဒရိယံ-ဝမ်း၌ဖြစ်သော အစာသစ်, [“ဥဒရေ+ဘဝံ”]၊ အတ္တနိယံ-မိမိ၏ကစ္စာ, [“အတ္တနော+ဣဒံ”]။

**<center>[“ဆောင်”] ၁၀။ သာဓု ဟိတ, ဘဝ စသည်, အနက်မှီ, သက်ပြီ ယ-ဏျ။</center>**

>**၁၀။** သာဓု-ကောင်း၏, ဟိတံ-စီးဖွား, ဘဝ-ဖြစ်သည်, ဇာတ-မွေးဖွားသည်, ဤသို့ စသော အနက်များ၌ ယပစ္စည်း, ဏျပစ္စည်းသက်၏။

**<center>ပုံစံများ</center>**
- (**က**) ကမ္မညံ-အမှု၌ ကောင်သော ဝတ္ထု, [“ကမ္မနိ+သာဓု, ဏျ”]၊ သဗ္ဘံ-သဘက်၌ ကောင်းသောစကား, [“သဘာယံ+သာဓုာ ဏျ”]၊ ပါရိသဇ္ဇော-ပရိသတ်၌ ကောင်းသော အခြွေအရံ, [“ပရိသာယံ+သာဓု, ဏျ”]။
- (**ခ**) မေဇ္ဈံ-အဆီ၏ စီးပွားဖြစ်သော ထောပတ်, [“မေဓာယ+ဟိတံ”]၊ ပဇ္ဇံ-ခြေတို့၏ စီးပွားဖြစ်သော ခြေနယ်ဆီ, [“ပါဒါနံ+ဟိတံ, ဏျ”]၊ ရစ္ဆာ-ရထား၏ စီးပွားဖြစ်သောလမ်း, [“ရထဿ+ဟိတာ”]၊ သာမညံ-ရဟန်းတို့၏ စီးပွား, [“သမဏာနံ+ဟိတံ”]။
- (**ဂ**) ဂမ္မော-ရွာ၌ ဖြစ်သော အကျင့်, [“ဂါမေ+ဘဝေါ, ဏျ”]၊ ကာဗျံ-ပညာရှိ၌ ဖြစ်သော ကဗျာ, [“ကဝိမှိ+ဘဝံ, ဏျ”]၊ အာရုပ္ပံ-အရူပဘုံ၌ ဖြစ်သော စိတ်, [“အရူပေ+ဘဝံ, ဏျ”]၊ ထညံ-နို့မှ ဖြစ်သော နို့ရည်, [“ထနတော+ဇာတံ”]။

**<center>[ဆောင်] ၁၁။ အနက် သမူဟ, ဟောဖို့ပြ, ကဏ်-ဏ-တာ တို့သက်။<br>၁၂။ တာပစ္စယ, ရံခါမျှ, သွတ္ထနက်မှာ သက်။</center>**

>**၁၁, ၁၂။**သမူဟ(အပေါင်း)အနက်ကို ဟောရာ၌ ကဏ်, ဏ, တာ ၃ ပစ္စည်း သက်၏၊ ထိုတွင် တာ ပစ္စည်းကား သွတ္ထ အနက်၌လည်း သက်၏။

>**မှတ်ချက်။** သောယေဝ-ထိုပုဒ်၏ အနက်သည်ပင်+အတ္ထော-ပစ္စည်း၏ အနက်တည်း၊ သွာတ္ထော-ထိုပုဒ်၏ အနက်သည်ပင်ပစ္စည်း၏ အနက်၊ [ရှေ့ပုဒ်၏ အနက်ကို “သွတ္ထ”ဟု ခေါ်၏, ပစ္စည်းအတွက် အနက်ထူး မရှိဘဲ ရှေ့ပုဒ်၏ အနက်ကိုပင် တွဲဖက်၍ ဟောသည်ကို “သွတ္ထ”အနက်၌ သက်သည်ဟု ဆိုသည်၊ သွတ္ထကို “သကတ္ထ-မိမိ(မူလပုဒ်၏)အနက်ဟုလည်း ခေါ်၏]။

**<center>ပုံစံများ</center>**

- (**က**) အဋ္ဌကော-ရှင်ခုတို့၏ အပေါင်း, [“အဋ္ဌန္နံ+သမူဟော, ကဏ်”]၊ ဂါမတာ-ရွာတို့၏ အပေါင်း, [“ဂါမာနံ+သမူဟော”]၊ ဇနတာ-သတ္တဝါတို့၏ အပေါင်း (လူအပေါင်း)။
- (**ခ**) ဒေဝတာ-နတ်, [“ဒေဝေါယေဝ+ဒေဝတာ”]၊ ဤ၌ တာပစ္စည်း အနက်ထူး မရှိ၊ ဒေဝပုဒ်၏ အနက်ကိုပင် တာဝစ္စည်းက ဟောရသည်။

**<center>[ဆောင်] ၁၃။ ထိုတရားလျှင်, အများပင်ဟု, အနနက်ရှု, “အာလု”ပစ္စည်း သက်။</center>**

>**၁၃။** အဘိဇ္ဈာစသော ထိုတရား၏ များခြင်းအနက်၌ အာလုပစ္စည်း သက်၏။

- (**က**) အဘိဇ္ဈာလု-များသောအဘိဇ္ဈာ ရှိသူ, [“အဘိဇ္ဈာ+အဿ+ဗဟုလာ”]။
- (**ခ**) သီတာလု-များသော အချမ်းရှိသူ (အချမ်း မခံနိုင်သူ), [နောက်၌ က အက္ခရာလာလျှင် “အဘိဇ္ဈာလုကော” စသည် ဖြစ်၏။]

**<center>[ဆောင်] ၁၄။ ပဋိဘာဂ, ကုစ္ဆိတနှင့်, နုကမ္ပ သညာ, စသည်မှာ, သက်ပါ က ပစ္စည်း။</center>**

>**၁၄။** ပဋိဘာဂ(အတူ), ကုစ္ဆိတ(စက်ဆုပ်အပ်), အနုကမ္ပ (သနားခြင်း), သညာ(အမည်), ဤသို့စသော အနက်များ၌ ကပစ္စည်း သက်၏။

- (**က**) ဟတ္ထိကာ-ဆင်နှင့်တူသော အရုပ်တို့(ဆင်ရုပ်တို့)၊ အဿကာ-မြင်းရုပ်တို့၊ ဂေါဏကာ-နွားရုပ်တို့။
- (**ခ**) သမဏကော-စက်ဆုပ်အပ်သော ရဟန်း (ရဟန်းယုတ်), [“ကုစ္ဆိတော+သမဏော”]၊ မုဏ္ဍကော-စက်ဆုပ်သော ကတုံး(ခေါင်းတုံး), [ကတုံးစုတ်]။
- (**ဂ**) ပုတ္တကော-သနားစဖွဘ် သားငယ်, [“အနုကမ္ပိတော+ပုတ္တော”]၊ ဘဋကော-သူခစား (စာရင်းငှား), သညာအနက်၌ ကပစ္စည်း, ရထကော-ရထားငယ်, [“ခုဒ္ဒကော+ရထော”] ခုဒ္ဒကအနက်၌ ကပစ္စည်း။

**<center>[ဆောင်] ၁၅။ ကိံ ယ တနှင့်, ဧတနောက်မှာ, ပရိမာဏ, အနက်ပြ, တ္တက-ဝန္တု သက်။</center>**

>**၁၅။** ကိံ-ယ-တ-ဧတ တို့နောင် ပရိမာဏ(အတိုင်းအရှည်) အနက်၌တ္တကပစ္စည်း, ဝန္တုပစ္စည်း သက်။ 

- (က)ကိတ္တကံ-အဘယ်မျှ အတိုင်းအရှည်ရှိသနည်း, (ဘယ့်လောက်ရှိသနည်း)၊ ["ကိံ+ပရိမာဏံ+ယဿ"]
ယတ္တကံ-အကြင်မျှ အတိုင်းအရှည် ရှိသည်, (အကြင်မျှလောက်များသည်)၊
တတ္တကံ-ထိုမျှ အတိုင်းအရှည် ရှိသည်, (ထိုမျှလောက် များသည်)၊
ဧတ္တကံ-ဤမျှ အတိုင်းအရှည် ရှိသည်, (ဤမျှလောက် များသည်)။
- (ခ) ကီဝါ-အဘယ်မျှလောက် အတိုင်းအရှည် ရှိသနည်း, [“ကိံ+ပရိမာဏံ+အဿ” အနက်၌ ဝန္တုပစ္စည်း၊]
ယာဝါ-အကြင်မျှ အတိုင်းအရှည် ရှိသည်၊ တာဝါ-ထိုမျှ အတိုင်းအရှည် ရှိသည်။

>**မှတ်ချက်။** “ဝန္တု”နေရာ၌ “အာဝန္တု”ဟုလည်း ဆိုကြသေး၏၊[“အာဝတက” ပစ္စည်းသက်၍ “ယာဝတကော, တာဝတကော” ဟုလည်း ရှိသေ၏။]

**<center>[ဆောင်] ၁၆။ ထိုဖြင့် ပြုအပ်, ဖြစ်ပေါ်လတ်ဆို, ထို ပကတိ, ရှိသည့်တစ်ချက်, သကတ်နက်, သက်လေ “မယ” တည်း။</center>**

>**၁၆။** ထိုဖြင့် ပြုအပ် ဟူသော အနက်, ထိုကြောင့် ဖြစ်ပေါ် ဟူသော အနက်, ထို ပကတိ (အထည်ကိုယ်) ရှိ၏-ဟူသော အနက်, တွတ္ထ(သကတ္ထ) အနက်တို့ ၌ မယပစ္စည်း သက်၏။

- (က) သုဝဏ္ဏမယော-ရွှေဖြင့် ပြုလုပ်အပ်သော ရထား, [“သုဝဏ္ဏေန+ပကတော”]၊ ဝါ-ရွှေအထည်ကိုယ် ရှိသော ရထား,(ရွှေရထား), [“သုဝဏ္ဏံ+ပကတိ+ယဿ”]။
- (ခ) ဣဒ္ဓိမယံ-တန်ခိုးကြောင့် ဖြစ်သော သပိတ် သင်္ကန်း, [“ဣဒ္ဓိယာ+နိဗ္ဗတ္တံ”]၊ မနောမယံ-ဈာန်စိတ်ကြောင့် ဖြစ်သောတန်ခိုး, [“မနသာ+နိဗ္ဗတ္တံ”]။
- (ဂ) ဒါနမယံ-ဒါန, [“ဒါနမေဝ+ဒါနမယံ”]၊ သီလမယံ-သီလ၊ ဘာဝနာမယံ-ဘာဝနာ၊ [သွတ္ထ အနက်၌ မယ ပစ္စည်း သက်။]
- [ဤ တဒ္ဓီတ်၌ အနက်တစ်မျိုးသာမက, အနက်အများကို ဟောသောကြောင့် “အနေကတ္ထ (များသော အနက်ရှိသော) တဒ္ဓိတ်” ဟုခေါ်သည်။]
- 
**<center>အနေကတ္ထတဒ္ဓိတ်<br>ပြိး၏။</center>**

## <center>၃။ ဘာဝတဒ္ဓိတ်</center>
**<center>[ဆောင်] ၁၇။ ဘာဝ၎င်း, ဖြစ်ကြောင့်ဖြစ်ရာ, အနက်မှာ, သက်ပါ ဏျ-တ္တ-တာ တည်း။</center>**

>**၁၇။** ဘာဝအနက်ကို “ဖြစ်ကြောင့်ဖြစ်ရာ အနက်” ဟုလည်း ဖခါ်၏၊ ထိုဘာဝ အနက်၌ ဏျ-တ္တ-တာ ၃ ပစ္စည်း သက်၏။

- (**ဏျ**) အာလသျံ-အလသသဒ္ဒါ၏ ဖြစ်ကြောင်းဖြစ်ရာ, (ပျင်းရိသောအမူအရာ ကြိယာ)၊ [အလသဿ+ဘာဝေါ-ဖြစ်ကြောင်းဖြစ်ရာတည်း။] အာရောဂျံ-အရောဂသဒ္ဒါ၏ ဖြစ်ကြောင်းဖြစ်ရာ, (အနာကင်းဖြင်းဂုဏ်)၊ [“အရောဂဿ+ဘာဝေါ”]။
- ကောသလ္လံ-ကုသလသုဒ္ဒါ၏ ဖြစ်ကြောင်းဖြစ်ရာ, (တတ်သိနားလည်ခြင်းဂုဏ်)၊ ပဏ္ဍိစ္စံ-ပဏ္ဍိတ သဒ္ဒါ၏ ဖြစ်ကြောင်းဖြစ်ရာ,(ပညာဂုဏ်)၊ ဗာဟုဿစ္စံ-ဗဟုဿုတသဒ္ဒါ၏ ဖြစ်ကြောင်းဖြစ်ရာ, (အကြားအမြင် များဖြင်းဂုဏ်)၊ [“ဗဟုဿုတဿ+ဘာဝေါ”]၊ ဣဿရိယံ-အစိုးရသူ၏ ဖြစ်ကြောင်းဖြစ်ရာ (ရာထူးဂုဏ်)၊[“ဣဿရဿ+ဘာဝေါ”]
- (**တ္တ-တာ**) မနုသတ္တံ, မနုဿတာ-မနုဿသဒ္ဒါ၏ ဖြစ်ကြောင်းဖြစ်ရာ, (လူ့အဖြစ်)၊ [“မနုဿဿ+ဘာဝေါ”]၊ ဒဏ္ဍိတ္တံ, ဒဏ္ဍိတာ-ဒဏ္ဍီသဒ္ဒါ၏ဖြစ်ကြောင်းဖြစ်ရာ, (ဒုတ်ရှိသူ၏ အဖြစ်)။

**<center>[ဆောင်] ၁၈။ ဖြစ်ကြောင်းဖြစ်ရာ, အနက်မှာပင်, တ္တန-ဏေယျ, ဏနှင့် ကဏ်ပါ, ရံတခါ, လျော်စွာ သက်နိုင်သည်။</center>**

>**၁၈။** ဘာဝ (ဖြစ်ကြောင်းဖြစ်ရာ) အနက်မှာပင် တ္တန-ဏေယျ-ဏကဏ် ၄ ပစ္စည်း သက်နိုင်၏။

- (**က**) ဇာရတ္တနံ-ဇာရသဒ္ဒါ၏ ဖြစ်ကြောင်းဖြစ်ရာ, (လင်၏ အဖြစ်)၊ ဇာယတ္တနံ-ဇာယာသဒ္ဒါ၏ ဖြစ်ကြောင်းဖြစ်ရာ, (မယား၏ အဖြစ်)။
- (**ခ**) သောစေယျံ-သုစီသဒ္ဒါ၏ ဖြစ်ကြောင်းဖြစ်ရာ, (စင်ကြယ်သူ၏အဖြစ်)၊ [“သုစိနော+ဘာဝေါ” ဏေယျပစ္စည်း]။
- (**ဂ**) ဝေသမံ-ဝိသမသဒ္ဒါ၏ ဖြစ်ကြောင်းဖြစ်ရာ, (မတူ ထူးခြားကွဲပြားသည်၏ အဖြစ်)၊[“ဝိသမဿ+ဘာဝေါ” ဏပစ္စည်း]။
ဂါရဝံ-ဂုရုသဒ္ဒါ၏ ဖြစ်ကြောင်းဖြစ်ရာ, (ရိုသေခြင်း)၊ အဇ္ဇဝံ-ဥဇုသဒ္ဒါ၏ ဖြစ်ကြောင်းဖြစ်ရာ, (ဖြေင့်မတ်ဖြင်း)၊ မဒ္ဒဝံ-မုဒုသဒ္ဒါ၏ ဖြစ်ကြောင်းဖြစ်ရာ, (နူးညံ့ခြင်း)။
(ဃ) ရာမဏီယကံ-ရမစီယသဒ္ဒါ၏ ဖြစ်ကြောင်းဖြစ်ရာ, (မွေ့လျော်ဖွယ်)။

**<center>[ဆောင်] ၁၉။ ကမ္မ-သကတ္ထ, အနက်ပြ, ဏျ စသည် သက်။</center>**

>**၁၉။** ကမ္မ (အမှု-အလုပ်), သကတ္ထ (မိမိပုဒ်ရင်း အနက်) ဤအနက်များ၌ ဏျပစ္စည်း သက်၏။ [သက+အတ္ထ-မိမိ နဂိုရ် ပုဒ်ရင်း၏ အနက်သာဖြစ်၍ ပစ္စည်း အတွက် အနက်အထူး မရှိဖြင်းကို “သကတ္ထ”ဟု ဆို၏၊ ပြခဲ့သော ၁၂ နံပါတ်က သွတ္ထနှင့်အတူပင်တည်း။]

- (**က**) ဝီရိယံ-ရဲရင့်သူ၏ အမှု, [“ဝီရာနံ+ကမ္မံ”]၊ [“ဝီရဿ+ဘာဝေါ” လည်း ဖြစ်နိုင်၏။]
ဘေသဇ္ဇံ-တေးဆရာ၏ အလုပ်, (ဆေး)၊ [“ဘိသဂ္ဂဿ+ကမ္မံ”ဟု ပြု, “ဘိသဂ္ဂဿ+ဘာဝေါ”လည်း ဖြစ်နျုင်၏။]
သာဌေယျံ-ကောက်ကျစ် စဉ်းလဲသူ၏ အမှု, [“သဌဿ+ကမ္မံ”]။ 
- (**ခ**) ယထာဘုစ္စံ-အကြင်အကြင် ဟုတ်မှန်သည့်အတိုင်း,(ဟုတ်တိုင်းမှန်စွာ)၊ [“ယထာဘူတမေဝ+ယထာဘုစ္စံ”သကတ္ထ၌ ဏျသက်။]
ကာရုညံ-သနားခြင်း, [“ကရုဏာယေဝ+ကာရုညံ”]၊ ပတ္တကလ္လံ၀လျောက်ပတ်သောအခါရှိသော ကံ, [“ပတ္တကာလောယေဝ+ပတ္တကလ္လံ”]။


## <center>ဝိသေသတဒ္ဓိတ်</center>
**<center>[ဤတဒ္ဓိတ်လည်း အနေကတ္ထတဒ္ဓိတ်တွင် ပါဝင်သည်။]<br>[ဆောင်] ၂၀။ တို့အောက် တို့ထက်, သာလွန် တက်မူ, အနက် ဝိသေသ, ခေါ်ဆိုကြ၍, တရ-တမ, ဣသိကနှင့်, ဣယ-ဣဋ္ဌာ, ဤ ၅ ဖြာ, လျော်စွာ သက်ကြသည်။</center>**

>**၂၀။** သူတစ်ပါးထက် ထူးသည်ကို ဝိသေသဟု ဆို၏၊ အကောင်းထူးလျှင်”တို့ထက်”ဟု သုံးစွဲ၍, မကောင်း ထးလျှင် “တို့အောက်” ဟု သုံးစွဲရိုး ပြုကြသည်၊ ထို ဝိသေသအနက်၌ တရ-စသော ၅ ပစ္စည်း သက်၏။

- (**က**) ပါပတ‌ရော, ပါပတမော, ပါပိသိကော, ပါပိယော, ပါပိဋ္ဌော-အထူးသဖြင့် ယုတ်မာသူ, [ပါပါနံ+ဝိသေသော-ယုတ်မာသူတို့အောက် ထူးသူ, (အထူး ယုတ်မာသူ)၊ ပါပါနံ၏ နောက်၌ တရ-စသော ပစ္စည်းများ သက်။]
- (**ခ**) ပဋုတရော, ပဋုတမော, ပဋိသိကော, ပဋိယော, ပဋိဋ္ဌော-အထူးသဖြင့် လိမ္မာသူ, [“ပဋူနံ+ဝိသေသော-လိမ်မာသူတို့ထက်ထူးသူ။”]
မှတ်ချက်။ ကျမ်းဂန်တို့ ၌ “တရ ပစ္စည်း၏ အနက်ထက်, တမပစ္စည်း၏ အနက်သည် သာလွန်၏” ဟု ဆိုကြသည်။

## <center>၄။အဿတ္ထိတဒ္ဓိတ်</center>
**<center>[ဆောင်] ၂၁။ အဿ အတ္ထိ, အနက်ရှိမူ, ဝီ-ဣလ-သ, ဝ-အာလ, သက်ကြရလေသည်။</center>**

>**၂၁။** “မေဓာ အဿ အတ္ထိ-ထိုသူ့မှာ ပညာ ရှိ၏”ဟု အဿ အတ္ထိ အနက်၌ ဝီ စသော ပစ္စည်းများ သက်၏ ၊ထို့ကြောင့် ဤ တဒ္ဓိတ်ကို အဿတ္ထိတဒ္ဓိတ်ဟု ခေါ်၏၊ [“ဂုဏော တသ္မိံ ဝိဇ္ဇတီတိ ဂုဏဝါ”၌ အဿ အတ္ထိ လုံးဝ မပါဘဲ “ဝိဇ္ဇတိ-ရှိ၏”ဟုအတ္ထိ၏ အနက်သာ ပါသောကြောင့် “အတ္ထိ အတ္ထတဒ္ဓိတ်-အတ္ထျတ္ထတဒ္ဓိတ်”ဟု သီဟိုဠ်မူ ရှိသည်။]

- (**က**) မေဓာဝီ-ပညာရှိသူ, [“မေဓာ+အဿ+အတ္ထိ”ဝီ ပစ္စည်း။] မေဓာဝိနီ-ပညာရှိ မိန်းမ၊ မေဓာဝိ-ပညာရှိ အမျိုး၊ မာယာဝီ-မာယာှရိသူ။
- (**ခ**) ပိစ္ဆိလော-အစေးရှိသော သစ်ပင်, [“ပိစ္ဆံ+အဿ+အတ္ထိ”ဣလ]၊ ဇဋီလော-ဆံကျစ်ရှိသော ရသေ့၊ တုဏ္ဍိလော-နှုတ်သီးရှိသောဝက်။
- (**ဂ**) သုမေဓသော-ကောင်းသော ပညာရှသူ, [“သုမေဓာ+အဿ+အတ္ထိ” သ]၊ လောမသော-အမွေး ရှိသူ။
- (**ဃ**) ကေသဝေါ-ကောင်းသော ဆံပင် ရှိသူ, [“ကေသာ+အဿ+အတ္ထိ” ဝ]၊ ဝါစာလော-စကား ရှိသူ (စကားများသူ), [“ဝါစာ+အဿ-အတ္ထိ” အာလ]။

**<center>[ဆောင်] ၂၂။ တပစသည်,နောက်၌ သီနှင့်, တစ်လီ ဒဏ္ဍ, နောက် ဣက-ဤ, မဓွာဒိနောက်, ရလည်းရောက်, မဖောက်သက်ကြသည်။</center>**

>**၂၂။** တပ စသည်၏ နောက်၌ သီ ပစ္စည်း သက်၏၊ ဒဏ္ဍ စသည်၏ နောက်၌ ဣက-ဤ ပစ္စည်း သက်၏၊ မဓု စသည်၏ နောက်၌ ရ ပစ္စည်း သက်သည်။

- (**က**) တပဿီ-အကျင့်ရှိသူ (ရသေ့)၊ [“တပေါ+အဿ+အတ္ထိ” သီ ပစ္စည်း၊ သ ဒွေဘောက်လာ]၊ တပဿိနီ-ရသေ့မ။
ယသဿီ-အခြံအရံ ရှိသူ (အခြံအရံ များသူ)၊ တေဇဿီ-တန်ခိုးရှိသူ (တန်ခိုးကြီးသူ)။
(**ခ**) ဒဏ္ဍိကော, ဒဏ္ဍီ-ဒုတ်ရှိသူ (ဒုတ်ကိုင်သူ)၊ [ဣက, ဤ ပစ္စည်း]၊ သံဃီ-ဂိုဏ်းသံဃာရှိသော ဆရာကြီး၊ ဆတ္တိကော, ဆတ္တီ-ထီးရှိသူ (ထီးဆောင်းသူ)၊ ဉာဏိကော, ဉာဏီ-ဉာဏ်ရှိသူ (ဉာဏ်ကောင်းသူ)။
(**ဂ**) မဓုရော-ချိုဆိမ့်သော အရသာရှိသော ထန်းလျက်, [“မဓု+အဿ+အတ္ထိ” ရ ပစ္စည်း]၊ ကုဉ္ဇရော-မေးရှိသော ဆင်၊ နဂရော-သစ်ပင်ရှိသော အရပ်, [“နဂါ+ယသ္မိံ+အတ္ထိ”]၊ မုခရော-နှုတ်ရှိသူ (နှုတ်ကောင်း လျှာပါးနှင့် စကားများသူ)။

**<center>[ဆောင်] ၂၃။ ဂုဏာဒိနောက်, ဝန္တုရောက်၏၊ သတျာဒိဝယ်, မန္တုဆွယ်လော၊ တစ်သွယ် သဒ္ဓါ, စသည်မှာလည်း, ဏ ပစ္စည်း, အသီးသီး သက်ကြသည်။<br>၂၄။ အာယု နောက်ရှု, သက် မန္တု ဝယ်, ဥ ကို အသ, ပြုတုံကမူ, အာယသ္မာ, ရုပ်ထူးမှာ, ရံခါ ပြီးရသည်။</center>**

>**၁၃။** ဂုဏ-ဘဂ စသည် နောက်၌ ဝန္တု ပစ္စည်း, သတိ စသည်၏ နောက်၌မန္တု ပစ္စည်း, သဒ္ဓါ စသည်၏ နောက်၌ ဏ ပစ္စည်း သက်။

- (**က**) ဂုဏဝါ-ဂုဏ်ရှိသူ၊ ဂုဏဝတီ-ဂုဏ်ရှိသော မိန်းမ, [“ဂုဏော+အဿ+အတ္ထိ”]၊ ဘဂဝါ-ဘုန်းတော်ရှိသော ဘုရား (ဘုန်တော်ကြီးသော ဘုရား)၊ [“ဘဂါ+ယဿ+အတ္ထိ”]
- (**ခ**) သတိမာ-သတိရှိသူ (သတိ ကောင်းသူ)၊ ဗန္ဓုမာ-ဆွေးမျိုးရှိသူ၊ သတိမတီ-သတိရှိသော မိန်းမ။
- (**ဂ**) သဒ္ဓေါ-သဒ္ဓါရှိသူ, [“သဒ္ဓါ+ဃဿ+အတ္ထိ”]၊ ပညော-ပညာရှိသူ၊ တာ၌သော-အကျင့်ရှိသော ရသေ့ [“တပေါ+ယဿ+အတ္ထိ”တပ နောင် ဏ ပစ္စည်း, တ ၏ အ ကို အာ ဝုဒ္ဓိ ပြု, သ်ဗျဉ်းလာ]၊ တာပသီ-ရသေ့မ။
အာယသ္မာ-ရှည်သော အသက်ရှိသူ (သဒ္ဒါနက်), အရှင် (ပေးရိုးအနက်)၊ [“အာယု+အဿ+အတ္ထိ”]၊ အာယု နောက်၌ မန္တု ပစ္စည်း သက်, ဥ ကို အသ် ပြု။

**<center>အဿတ္ထိတဒ္ဓိတ်<br>ပြီး၏။</center>**

---

**<center>၅။သင်္ချာတဒ္ဓိတ်<br>[ဆောင်] ၂၅။ အနက် ပူရဏ, ပြည့်ကြောင့်ပြမူ, မနှင့် ထ ဌာ, တီယ ပါ, လျော်စွာ သက်ကြသည်။</center>**


>**၂၅။** ပူရဏ (ပြည့်ကြောင်း) အနက်၌ မ-ထ-ဌ-တီယ ၄ ပစ္စည်း သက်၏၊ [တီယ ၌ “တိယ”ဟုလည်း ရေးကြ၏။]

- (**က**) ပဉ္စမော-ငါးခုတို့၏ ပြည့်ကြောင်း, ဝါ-ငါးခုမြောက်။ [“ပဉ္စန္နံ-ပူရဏော” မ ပစ္စည်း]၊ ပဉ္စမာ, ပဉ္စမီ-ငါးခုတို့၏ ပြည့်ကြောင်း ပါရမီ၊ ပဉ္စမံ-ငါးခုတို့၏ ပြည့်ကြောင်းစိတ်, ဝါ-ငါးခုမြောက် စိတ်။
- (**ခ**) စတုတ္ထော-လေးခုတို့၏ ပြည့်ကြောင်း, ဝါ-၄ ခုမြောက်၊ [“စတုန္နံ+ပူရဏော” ထ ပစ္စည်းာ တ် ဒွေဘော်လာ]၊ စတုတ္ထာ, စတုတ္ထီ, စတုတ္ထံ-၄ ခုမြောက်။
- (**ဂ**) ဆဋ္ဌော-ခြောက်ခုတို့၏ ပြည့်ကြောင်း, ဝါ-၆ ခုမောက်၊ [ဌ ပစ္စည်း, ဋ် ဒွေဘော်လာ]၊ ဆဋ္ဌာ, ဆဋ္ဌီ, ဆဋ္ဌံ။
- (**ဃ**) ဒုတီယော (ဒုတိယော)-၂ ခုတို့၏ ပြည့်ကြောင်း၊ ဒုတိဘာ, ဒုတိယံ-နှစ်ခုမြောက်၊ တတီယော (တတိယော)-၃ ခုတို့၏ ပြည့်ကြောင်း၊ တတိယာ, တတိယံ-၃ ခုမြောက်။

>**အမှာ။** နဂိုရ် တစ်ခုရှိရာ၌ နောက် တစ်ခုတိုးလျှင် ထိုတစ်ခုသည် ၂ ခု၏ ပြည့်ကြောင်းဖြစ်၏၊ ထို့ကြောင့် “ဒုတိယော” အရ ၂ ခုလုံး မရဘဲ နောက်တစ်ခုသာ ရ၏၊ ထိုခုကိုပင် “၂ ခုမြောက်” ဟုလည်း ဆိုရသည်။


**<center>သင်္ချာ အစဉ်များ</center>**

>**ဧကော**- တစ် (၁) (ဧကာ, ဏကံ)။ ပဌမော-ပဌမ၊ ဝါ-ရှေးဦးစွာ (ပဌမ, ပဌမံ)။ ဒွေ-၂ ခုတို့၊ ဒုတီယော-၂ ခုမြောက်။
တယော, တိဿော, တီဏိ-၃ ခုတို့၊ တတီယော-၃ ခုမြောက်။ စတ္တာရော,စတဿော, စတ္တာရိ-၄ ခုတို့၊ စတုတ္ထော-၄ ခုမြောက်၊ [ဆတုတ္ထာ, စတုတ္ထီ, စတုတ္ထံ။]

>**ပဉ္စ**-၅ ခုတို့၊ ပဉ္စမော-၅ ခုမြောက်၊ [ပဉ္စမာ, ပဉ္စမီ, ပဉ္စမံ။] ဆ-၆ ခုတို့၊ ဆဋ္ဌော ၆ ခုမြောက်၊ [ဆဋ္ဌာ, ဆဋ္ဌီ, ဆဋ္ဌံ။] သတ္တ-၇ ခုတို့၊ သတ္တမော-၇ ခုပြောက်၊ [သတ္တမာ, သတ္တမီ, သတ္တမံ။] အဋ္ဌ-၈ ခုတို့၊ အဋ္ဌမော-ရှစ် ခုမြောက်။ နဝ-၉ ခုတို့၊ နဝမော-၉ ခုမြောက်။ ဒသ-ဆယ်ခုတို့၊ ဒသမော-ဆယ်ခုမြောက်။

>**ဧကာရသ,** ဧကာဒသ-တစ်ဆယ်ဆစ်ခုတို့, ဧကာဒသမော။ ဒွါဒသ, ဒွါဒသမော။ တေရသ, တေရသမော။ စုဒ္ဒသ, စုဒ္ဒသမော, စာတုဒ္ဒသော။ ပန္နရသ, ပန္နရမော, ပန္နရသော။ [ဣတ္ထိလိန်၌”ဧကာဒသီ, ဒွါဒသီ, တေဒသီ, စာတုဒ္ဒသီ, ပန္နရသီ” စသည်ဖြစ်၏။] သောဠသ, သောဠရသမော။ သတ္တရသ,သတ္တရသမော။ဧကူနဝီသတိမော-၁၉ ခုမြောက်။

>**ဝီသံ,** ဝိသတိ-နှစ်ဆယ်၊ ဝီသတိမော-နှစ်ဆယ်မြောက်။ တိံသံ, တိံသတိ-သုံးဆယ်။ စတ္တာလီသံ-လေးဆယ်။ ပညာသံ-ပါးဆယ်။ သဋ္ဌိ-ခြောက်ဆယ်။ သတ္တတိ, သတ္တရိ-ခုနစ်ဆယ်။
အသီတိ-ရှစ်ဆယ်၊ ဧကသီတိ-ရှစ်ဆယ့်တစ်၊ ဧကူနနဝုတိ-တစ်ခုယုတ် ကိုးဆယ်, ဝါ-၈၉။

>**သတံ**-တစ်ရာ။ သဟဿံ-တစ်ထောင်။ ဒသသဟဿံ-တစ်သောင်း။ သတသဟဿ့-တစ်သိန်း။ [နိယုတံ-တစ်သောင်း။ လက္ခံ-တစ်သိန်း။]ဒသသတသဟဿံ-တစ်သန်း။ ‌‌ကောဋိ-တစ်ကုဋေ။ ပကောဋိ-ပကုဋေ။ ကောဋိပကောဋိ-ကုဋေပကုဋေ။
အက္ခောဘိဏီ-အ‌က္ခောဘိဏီ။ အသခေင်္ယျ-အသင်္ချေ။

**｛ဆောင်｝**
- (**က**) ဒွိ စ ဌာ ရသ်, သုံးလိန်မှတ်, မြဲလတ် ဗဟုဝုစ်။
- (**ခ**) ဝီသတျာဒီ, နဝုတိ, ဣတ္တိ ဧကဝုစ်။
- (**ဂ**) သတံ စဆုံး, သင်္ချေဆုံး, နပုံး ဧကဝုစ်။
- (**ဃ**) ကောဋိသုံးလီ, ခေါဘိဏီ, ဝတ္ထီ ဧကဝုစ်။
- (**င**) အစုခွဲပုံ, အားလုံးစုံ, မှတ်ကုန် ဗဟုဝုစ်။

---

- **(င)** သတတစ်ခု, ကောဋိတစ်ခုကဘဲ သတ ၂ ခု စသည်, ကောဋိ ၂ ခု စသည်ဖြစ်၍ ၂ ခု ၂ ခု စသည် ကွဲပြားလျှင်-“ဒွေ+သတာနိ, ဒွေ+ကောဋိယော, စတ္တာရိ+အသင်္ချေယျာနိ” စသည်ဖြင့် အားလုံး ဗဟုဝုစ် ဖြစ်ကြသည်။
သင်္ချတဒ္ဓိတ် ပြီး၏။

**<center>副၆။ အဗျယတဒ္ဓိတ်<br>[ဆောင်] ၂၆။ အကြမ်အနက်, က္ခတ္တုံ သက်လော၊ အနက်အဖို့, အပြားတို့ပါ, ခြင်းအရာဝယ်, ဓာနှင့် ဇ္ဈ-သော, ထာ-ထံ နှော၍, ထပ်လော ထတ္တာ, ခုနှစ်ဖြာသည်, မှန်စွာ အဗျယပစ္စည်းတည်း။标题</center>**

- (**က**) ဧကက္ခတ္တုံ-တစ်ကြိမ်၊[“ဧကော+ဝါရော”]၊ ဒွိက္ခတ္တုံ-နှစ်ကြိမ်း၊ တိက္ခတ္တုံ-၃ ကြိမ်၊ ဗဟုက္ခတ္တုံ-အကြိမ်များစွာ၊ ကတိက္ခတ္တုံ-ဘယ်နှစ်ကြိမ်းနည်း၊ ဤသို့ အကြိမ်အနက်၌ က္ခတ္တုံပစ္စည်း သက်၏။
- (**ခ**) ဟကဓာ-တစ်ပါးသော အဖို့ဖြင့်၊ ဝါ-တစ်ဖို့, တစ်စု၊ [ဧကေန+ဝိဘာဂေန-ဝေဖန်အပ်သော အဖို့ (အဖို့ (အစုအပုံ)ဖြင့်။] ဒွိဓာ-နှစ်ပါး အပြားမားဖြင့်၊ (နှစ်ပါးပြား၏)။
ကတိဓာ-ဘယ့်လောက် ပြားသနည်း၊ ဗဟုဓာ-များသော အပြားအားဖြင့်၊ [ဗဟူဟိ+ဝိဘာဂေဟိ-ဝေဖန်အပ်သော အပြားတို့ဖြင့်။] ဤသို့ အပြား အဖို့အစု အနက်၌ ဓာ ပစ္စည်း သက်၏။
- (**ဂ**) ဧကဇ္ဈံ-တစ်ပေါင်းတည်း၊ [“ဧကော+ဝိဘာ‌ဂေါ”]၊ ဒွေဇ္ဈံ-နှစ်ပါးအပြား၊ ဝါ-နှစ်ဖြာ၊ [“ဒွေ+ဝိဘာဂါ”]၊ ဤသို့  အပြား အဖို့အစု အနက်၌ ဇ္ဈ ပစ္စည်းလည်း သက်၏။
- (**ဃ**) သဗ္ဗသော-ခပ်သိမ်းသော အခြင်းအရာအားဖြင့်၊ [“သဗ္ဗေန+အာကာရေန”]၊ ဝါ-အပ်သိမ်းသော အပြားအဖြင့်၊ [“သဗ္ဗေန+ပကာရေန”]။
ဥပါယသော-အကြောင်းအအားဖြင့်၊ ဝါ-ဥပါယ်တမည်အားဖြင့်၊ ဌာဣသော-တစ်ခဏဖြင်းအားဖြင့်၊ ယောနိသော-သင့်သောအကြောင်းအားဖြင့်၊ ဤသို့ “သော” ပစ္စည်းလည်း သက်၏။
- (**င**) ယထာ-အကြင်အခြင်းအရာအားဖြင့်၊ ဝါ-အကြင် အပြားအားဖြင့်၊ တထာ-ထို အခြင်းအရာ (ထို အပြား)အားဖြင့်၊ 
အညထာ-တစ်ပါး (တခြား)သော အခြင်းအရာအားဖြင့်၊ ဥပယထာ-၂ ပါး အပြားအားဖြင့်၊ ဤသို့ “ထာ” ပစ္စည်းလည်း သက်၏။
- (**စ**) ကထံ-အဘယ် အပြားအားဖြင့်၊ [“ကေန+ပကာရေန”]၊ ဣတံ-ဤသို့သော အပြားသည်၊ [“အယံ+ပကာရော”] ဤသို့ “ထံ” ပစ္စည်းလည်း သက်၏။

>ယထာတ္တာ-အကြင်သို့သော အပြားသည်၊ တထတ္တာ-ထို သို့သော အပြားသည်၊ ဤသို့ “ထတ္တာ” ပစ္စည်းလည်း သက်၏။

**<center>အဗျယတဒ္ဓိတ် ပြီး၏။<br>တဒ္ဓိတ်ကျဉ်း ပြီးပြီ။</center>**