## <center>သမာသ်ကျဉ်း</center>

**<center>[ဆောင်] ၁။ နဂိုရ်သော်ကား, ပုဒ်တွေများလည်း, တစ်ပါးပုဒ်ဖြစ်တစ်နက်ဖြစ်အောင်, ကျစ်လစ် ပေါင်းစပ်, ချုံး ချဉ်းအပ်, သမာသ် ခေါ်ကြရာ။<br>၂။ ဗျ-ကပ်-ဒိ-တပ်, ဗ-ဒွန္ဒတ်, ခြောက်ရပ် သမာသော။</center>**

>**သမာသ်အပြား။**  ။ ပုဒ် ၂ ပါးကို ဖြစ်စေ, ၃ ပုဒ် ၄ ပုဒ်စသော ပုဒ်အများကိုဖြစ်စေ, တစ်နက်တည်း တစ်ဝိဘတ်တည်း တစ်ပုဒ်တည်းဖြစ်အောင် ချုံးမှု ချဉ်းကပ် စပ်ထားမှုကို သမာသ်ဟု ခေါ်၏၊ ထိုသမာသ်သည် အဗျယီဘော, ကမ္မဓာရည်း, ဒိဂု, တပ္ပုရိသ်, ဗဟုဗ္ဗီဟိ, ဒွန် ဟု ၆ ပါးပြား၏။

## <center>က။ အဗျယီဘောသမာသ်</center>

**<center>[ဆောင်] ၃။ ဥပသာရ, နိပါတကို, အဗျယဆိုဘိ, ထို၏အနက်, ပြဌာန်းလျက်ပေ, ရှေ့ကနေ, ခေါ်လေ အဗျယီဘော။</center>**

>**၃။** ဥပါသာရ နိပါတ်ပုဒ်များကို “အဗျယ”ဟု ခေါ်၏၊ ဥပနဂရံ ၌ ဥပ တစ်ပုဒ်, နဂရံ တစ်ပုဒ်ဟု ၂ ပုဒ် ရှိ၏၊ ဥပသာရပုဒ်တည်း, ထို ဥပသာရပုဒ်သည် ရှေ့က နေ၏၊ “ဥပ=အနီး+နဂရ=မြို့”ဟု ၂ နက်ရှိရာ၌လည်း “ဥပနဂရံ=မြို့အနီး”ဟု ဥပပုဒ်၏ အနက်က ပြဓာန်းလျက် လိုရင်း ဖြစ်လျက်ရှိ၏။

>နဂိုရ်က ၂ ပုဒ်ဖြစ်သော်လည်း ဥပနဂရံဟု သမာသ်စပ်ထားသောအခါတစ်ဝိဘတ်ဆုံးသော တစ်ပုဒ်တည်း ဖြစ်တော့၏၊ နဂိုရ်က ၂ နက်ရှိသောလည်း မြို့အနက်က ပဓာနမဟုတ်၊ မြို့၏အနီးဆိုတဲ့ အနီးအနက်သာ ပဓာန ရတော့၏၊ ထိုသို့ တစ်ပုဒ်တည်း ဖြစ်၍တစ်နက်တည်းသာ ရသောကြောင့်လည်း **“အမာသ်”** ဟု ခေါ်ရ၏၊ ဥပ-ဟူသောအဗျယပုဒ်လည်း ပဓာနဖြစ်သောကြောင့် ဥပနဂရံကို အဗျယီဘောသမာသ်ဟု ခေါ်ရသည်။ 

> **သင်နည်း မှတ်ချက်။**  ။ လင်္ကာမျှလောက်ကိုသာ နှုတ်တက် အရ ကျက်ပါ, ပုံစံများသည် အရကျက်ဖို့ မဟုတ်ပါ၊ ထို့ကြောင့် များများထုတ်ပြထားပါသည်၊ ပထမရက်၌ ပုဒ်အနက် မှန်အောင် အားလုံးရွတ်ဆို ဖတ်ပါစေ, နောက်ရက်၌ စာသင်သားများကို ၂ စု ခွဲပါ၊ တစ်စုက စာအုပ်ကြည့်၍ “ဥပနဂရံ”ဟု သံပြိုင်ရွတ်ပါ၊ နောက်တစ်စုက စာအုပ် မကြည့်ဘဲ “မြို့၏+အနီး=မြို့အနီး”ဟု သံပြိုင်ရွတ်ပါ၊ အပြန်အလုန် တစ်စုကို “မြို့၏+အနီး=မြို့အနီး”ဟု မြန်မာလို ရွတ်လျှင် အခြား တစ်စုက”ဥပနဂရံ”ဟု ပါဠိလို ရွတ်ပါစေ၊ ပျော်ပျော်နှင့် စာတတ်လွယ်သော သင်နည်းဖြစ်ကြောင်းကိုကောင်းကောင်းသိလျှင် ကိုယ်တိုင်လည်း ပို့ချကြပါ။

**<center>ပုံစံများ</center>**

- ဥပနဂရံ- မြို့၏+အနီး (မြို့အနီး)။
- နိဒ္ဒရထံ- ပူပန်မှု၏+မရှိခြင်း (ပူပန်မှု မရှိခြင်း)။
- အနုရထံ- ရထား၏+နောက် (ရထားနောက်)။
- အနုဝါတံ- လေအား+အလျော် (လေစုန်)။
- အနု‌သောတံ- ရေအယဉ်အား+အလျော် (ရေစုန်)။
- ပဋိဝါတံ- လေ၏+ဆန့်ကျင်ဘက် (လေဆန်)။
- ပဋိသောတံ- ရေအယဉ်၏+ဆန့်ကျဉ်ဘက် (ရေဆန်)။
- ပစ္စတ္တံ (ပတိ+အတ္တံ)- မိမိ မိမိ, အသီးအသီး, ကိုယ်စီကိုယ်င။
- အာကုမာရံ- သတို့သားတိုင်အောင်။
- အာပါဏကောဋိကံ- အဘက် အစွန်တိုင်အောင် (အသက်ဆုံးသည့်တိုင်အောင်)။
- သုဘိက္ခံ- ထမင်း၏+ပြည့်စုံခြင်း (သာယာ ဝပြောခြင်း, အစာပေါခြင်း)။
- ဒုဗ္ဘိက္ခံ- ထမင်း၏+မရှိခြင်း (ငတ်မွတ် ခေါင်းပါးခြင်း, အစာရှားခြင်း)။
- ယထာဝုဍ္ဎံ- အကြင်အကြင် ကြီးသူတို့ (ကြီးစဉ်ငယ်လိုက်)။
- ယထာသတ္တိ- အကြင်အကြင် သတ္တှိရိတိုင်း (သတ္တှိရှိသလောက်)။
- ယထာဗလံ- အကြင်အကြင် အားစွမ်းရှိတိုင်း (အားစွမ်းရှိသလောက်)။
- ယထာက္ကမံ-အကြင်အကြင် အစဉ်ရှိတိုင်း (အစဉ်အားလျော်စွာ)။
- ယာဝဇီဝံ, ယာဝတာယုကံ-အသက် အပိုင်းအခြားအတိုင်း (အသက်ရှည်သမျှ)။
- ယာဝဒတ္ထံ (ယာဝ+အတ္ထံ)- အလိုရှိတိုင်း (အလိုရှိသလောက်)။
- တိရောပဗ္ဗတံ-တောင်၏ တစ်ဘက် (တောင့် ဟိုဘက်)။
- အန္တောပါသာဒံ-ပြာသာဒ်၏+အတွင်း (ပြာသာဒ်ထဲ)။
- အန္တောဝဿံ-ဝါ၏+အတွင်း (ဝါတွင်း, မိုးတွင်း)။
- ဗဟိနဂရံ-မြို့၏+အပ (မြို့ပ, မြို့ပြင်ဘက်)။
- ဥပရိပါသာဒံ-ပြာသာဒ်၏+အထက် (ပြာသာဒ်ထက်, ပြာသာဒ်ပေါ်)။
- ဟေဋ္ဌာမဉ္ဇံ-ညောင်စောင်း၏+အောက် (ညောင်စောင်းအောက်)။
- ပုရေဘတ္တံ-ထမင်းစားရာ ကာလ၏+ရှေ့ (နံနက်အခါ, နံနက်ချိန်)။
- ပစ္ဆာဘတ္တံ-ထမင်းစားရာ ကာလ၏+နောက် (နေလွဲအခါ, နေလွဲချိန်)။
- ဩဂင်္ဂံ- ဂင်္ဂါမြစ်၏+ဤဘက်ကမ်း။
- ပါရဂင်္ဂံ-ဂင်္ဂါမြစ်၏+ဟိုဘက်ကမ်း။
- သမက္ခိကံ-ယင်ကောင်နှင့်တကွ (ယင်ကောင်ပါ မကျန်)။
 **<center>အဗျယီဘောသမာသ် ပြီး၏။</center>**

## <center>ခ။ ကမ္မဓာရည်းသမာသ်</center>
**<center>[ဆောင်] ၄။ ပဒနှစ်ဆူ, အရတူ, မှတ်ယူ ကမ္မဓာရယ။</center>**

**၄။** “မဟန္တော-မြတ်သော+ပုရိသော-ယောကျ်ား”ဟူရာ၌ မြတ်သူလည်း‌ယောကျ်ား၊ ယောကျ်ားလည်း မြတ်သူ၊ ဤသို့ ရှေ့ပုဒ် နောက်ပုဒ်အရတူသောသမာဿ်ကို **“ကမ္မဓာရည်း”** ဟုခေါ်၏၊ မဟန္တော+ပုရိသောဟု ၂ ဝိဘတ် ဆုံးသော ပုဒ် ၂ ပုဒ်ဖြစ်ရာမှ “မဟာပုရိသော”ဟုတစ်ဝိဘတ်ဆုံးသော တစ်ပုဒ်တည်းဖြစ်၍ “ယောကျ်ားမြတ်” ဟုတစ်နက်တည်းရသောကောင့် သမာသ်လည်း ဖြစ်သည်။

**<center>ပုံစံများ</center>**

- မဟာပုရိသော-မြတ်သော ယောကျ်ား (ယောကျာ်းမြတ်)။
- မဟဗ္ဗလံ-ကြီးသော အား (အားကြီး)။
- သန္တပုရိသော (သပ္ပုရိသော)-ချီးမွမ်းအပ်သော ယောကျ်ား

**<center>(သူတော်ကောင်း)။</center>**

- နီလုပ္ပလံ-ညိုသော ကြာ (ကြာညို)။
- ဗြာဟ္မဏဒါရိကာ-ပုဏ္ဏားသူငယ်မ (ပုဏ္ဏားမငယ်)။
- ခတ္တိယကညာ-မင်းမျိုးသတို့သမီး (မင်းသမီး)။
- သာရိပုရိပုတ္တတ္ထေရော-သာရိပုတြာထေရ်။
- သုမေဓပဏ္ဍိတော-သုမေဓာ ပညာရှိ (သုမေဓာသုခမိန်)။
- သီတုဏှံ-အေးလည်းအေး ပူလည်း ပူသော အစာ။
- ဗုဒ္ဓါဒိစ္စော-နေမင်းနှင့် တူတော်မူသော ဘုရား (ဘုရားတည်းဟူသောနေမင်း)။
- ဓမ္မသညာ-တရားဟု ဖြစ်သော သညာ။
- ဓမ္မသင်္ခါတော-တရားဟု ဆိုအပ်၏။
- ဓမ္မသမ္မတော-တရားဟုသမုအပ်၏။
- ပါဏသညာ-သတ္တဝါဟု ဖြစ်သော သညာ။
- အနိစ္စသညာ-အနိစ္စဟု ဖြစ်သော သညာ။
- ဓီတုသညာ-သမီးဟု ဖြစ်သော သညာ (သမီးအမှတ်)။
- အတ္တဒိဋ္ဌိ-အတ္တဟု ဖြစ်သော အယူ။
- သဒ္ဓါဓနံ-သဒ္ဓါသာလျှင် ဥစ္စာ။
- စက္ခုန္ဒြိယံ- စက္ခုသည်ပင် ဣ‌န္ဒြေ။
- ရူပါရမဏံ-အဆင်းသည်ပင် အာရုံ။
- အဗြာဟ္မဏော-ပုဏ္ဏားစစ် မဟုတ် (ပုဏ္ဏားတု)။
- အကုသလံ-အကုသိုလ် (ကုသိုလ် မဟုတ်, ကုသိုလ်၏ ဆန့်ကျင်ဘက်)။
- အကတွာ-မပြုမူ၍ (မပြုဘဲ)။
- ကဒန္နံ (ကဒ်+အန္နံ)-စက်ဆုပ်ဖွယ် အစာ။
- ကာလဝဏံ-နည်းသော ဆား။
- ပါဝစနံ-ပြဌာန်းသော စကားတော်။
- သုဂန္တော- ကောင်းသောအနံ့။
- သုဂတိ-ကောင်းသော ဂတိ (ကောင်းသော+ရောက်အပ်သော ဘဝ)။
- ဒုဂ္ဂတိ-မကောင်းသော+ဂတိ (ငရဲ, တိရစ္ဆန်, ပြိတ္တာ, အသုရကာယ်)။
**<center>ကမ္မာဓာရည်းသမာသ် ပြီး၏</center>**

## <center>ဂ။ ဒိဂုသမာသ်</center>
**<center>[ဆောင်] ၅။ ကမ္မဓာရယ, သမာသပင်၊ ရှေ့ကသင်္ချာ, ရှိလေရာ၊ဆင့်ကာ ဒိဂုခေါ်။</center>**

>**၅။** “ဧကော+ပုဂ္ဂလော-တစ်ယောက်သော ပုဂ္ဂိုလ်”ဟု ရှေ့ပုဒ်နှင့်နောက်ပုဒ် အရတူသောကြောင့် ကမ္မဓာရည်း အမည်ရသောသမာသ်သည်ပင် ဧကောကဲ့သို့ သင်္ချာပုဒ် ရှေ့ရှိသောအခါ ဒိဂုသမာသ်ဟု တစ်ဆင့်ထပ်၍ နာမည်ခေါ်ရသည်။

**<center>ပုံစံများ</center>**

- ဧကပုဂ္ဂလော-တစ်ယောက်တည်းသော ပုဂ္ဂိုလ်။
- ဒိရတ္တံ-၂ ညဉ့် (တိရတ္တံ-၃ ညဉ့်)။
- တိလောကံ-၃ ပါးသော လောက (၃ လောက)။
- စတုဿစ္စံ-၄ ပါးသောသစ္စာ (သစ္စာ ၄ ပါး)။
- ပဉ္စသီလံ-၅ ပါးသော သီလ (၅ ပါးသီလံ)။
- ပဉ္စသိက္ခာပဒံ-ငါးပါးသော သိက္ခာပုဒ်။
- ဆဠာယတနံ (ဆ+အာယတနံ)-၆ ပါးသော အာယတန။
- သတ္တာဟံ-ခုနစ်ရက် (၇)ရက်။
- သတ္တ‌ဂေါဒါဝရံ-၇ စင်းသော ဂေါဒါဝရီဖြစ်။
- နဝလောကုတ္တရံ-၉ ပါးသော လောကုတ္တရာ။
- သတယောဇနံ-တစ်ရာသော ယူဇနာ (ယူဇနာ တစ်ရာ)။
- ဒသသဟဿစက္ကဝါဠာနိ-တစ်သောင်းသော စကြဝဠာတို့။
**<center>ဒိဂုသမာသ် ပြီး၏</center>**

## <center>ဃ။ တပ္ပုရိသ်သမာသ်</center>
**<center>[ဆောင်] ၆။ အံစသည်ကျေ, ရှေ့ပုဒ်နေ, နောက်ကျေ ပဌမာ။</center>**

>**၇။** တပ္ပုရိသ, နောက်ပုဒ်ရ, မှတ်ကြ အမြဲသာ။

>**၆, ၇။** ရှေ့ပုဒ်၌ အံဝိဘတ် စသော ဝိဘတ် ကျေ၍ နောက်ပုဒ်၌ ပဌမာဝိဘတ် ကျေသော သမာသ်သည် တပ္ပုရိသ် သမာသိမည်၏၊ ထိုတပ္ပုရိသ်၌ နောက်ပုဒ် အနက်သာ ပဓာန ရ၏။ [ဘူမိံ+ဂတော မှ ဘူမိဂတော ဖြစ်ရာ၌ ဘူမိံ ဟူသောရှေ့ပုဒ်ဝယ် အံဝိဘတ် ကျေ၏၊ ထိုကျေသော ဝိဘတ်ကိုကြည့်၍ ဒုတိယာတပ္ပုရိသ်, တတိယာတပ္ပုရိသ် စသည်ဖြင့်သိပါလေ။]

**<center>ဒုတိဘာဝိဘတ် ကျေပုံ</center>**

(**က**) 
- ဘူမိဂတော-မြေသို့သွားသူ။
- သုခပ္ပတ္တော-ချမ်းသာသို့ ရောက်သူ။

**<center>တတိယာဝိဘတ် ကျေပုံ</center>**

(**ခ**) 
- ဗုဒ္ဓဘာသိတော-ဘုရားသည် ဟောအပ်သော တရား။
- သလ္လဝိဒ္ဓေါ-မြားဖြင့် ပစ်ဖောက်အပ်သော သားကောင်း။
- သီလသမ္ပန္နော-သီလနှင့် ပြည့်စုံသူ။
- ဧကူနဝီသတိ-တစ်ခုဖြင့် ယုတ်လျော့သော နှစ်ဆယ်၊ ဝါ-၁၉။ [ဧကေန+ဥုနာ+ဝီသတိ။]
- အဿရထော-မြင်းဖြင့် ကပ်ယှဉ်အပ်သော ရထား (မြင်းရထား)။ [အဿေန+ယုတ္တော+ရထော။]

**<center>စတုနွထီဝိဘတ် ကျေပုံ</center>**
(**ဂ**) 
- ကထိနဒုဿံ-ကထိန်အလို့ငှာ အဝတ်၊ ဝါကထိန်လျာ အဝတ်(ကထိန်ခင်းဖို့ အဝတ်)။ [ကထိနဿ-ကထိန်အလို့ငှာ+ဒုဿံ-အဝတ်။]
- အာဂန္တုကဘတ္တံ-ဧည့်သည်တို့ အကျိုးငှာ ထမင်း (ဧည့်သည်ကျွေးဖို့ ထမင်း)။
- ဗုဒ္ဓဒေယျံ-ဘုရားအား လှူအပ်သော ပန်း။

**<center>ပဉ္စမီဝိဘတ် ကျေပုံ</center>**

(**ဃ**) 
- မေထုနာပေတော-မေထုန်မှကင်းသူ၊ [မေထုနာ+အပေတော။]
- နဂရနိဂ္ဂတော-မြို့မှ ထွက်သွားသူ။
- ပိဏ္ဍပါတပတိက္ကန္တော-ဆွမ်းခံရာမှ ဖဲခဲ့သည်။ [ဆွမ်းခံပြန်လာသည်။]
- စောရဘယံ-ခိုသူမှ ကောက်ခြင်း။
- ဒုစ္စရိတဝိရတိ-ဒုစရိုက်မှ ရှောင်ကြဉ်ခြင်း။
- ကမ္မဇံ-ကံကြောင့်ဖြစ်သော ရုပ်။ [ကမ္မတော+ဇာတံ။]

**<center>ဆဋ္ဌီဝိဘတ် ကျေပုံ</center>**

(**င**) 
- ရာဇပုရိသော-မင်း၏ အချင်းယောကျ်ား (မင်းခစားယောကျ်ား)။
- ရာဇပုတ္တော-မင်း၏သား (မင်းသား)။
- ဗုဒ္ဓသာဝကော-ဘုရား၏ တပည့်။
- ဒေဝရာဇာ-နတ်တို့၏မင်း (နတ်မင်း)။

**<center>သတ္တမီဝိဘတ် ကျေပုံ</center>**
(စ) 
- ရူပသညာ-ရုပ်၌သညာ။
- သံသာရဒုက္ခံ-သံသရာ၌ ဆင်းရဲ။
- ဓမ္မရတော-တရား၌ မွေ့လျော်သူ။
- စက္ခုဝိညာဏံ-စက္ခု၌ (မှီသော) ဝိညာဏ်။ [စက္ခုသ္မိံ+နိဿိတံ+ဝိညာဏံ။]
- ဝိကာလဘောဇနံ-နေလွဲအခါ၌ စားခြင်း။
- ဣတ္ထိဓုတ္တော-မိန်းမတို့ ၌ ကြူးသူ (မိန်းမလိုက်စားသူ)။
- ပဗ္ဗတဋ္ဌော-တောင်၌ တည်သူ။
- ပင်္ကဇံ-ညွန်၌ဖြစ်သော ကြာ။

**<center>တပ္ပုရိသ်သမာသ်<br>။ပြီး၏။</center>**

## <center>င။ ဗဟုဗ္ဗီဟိသမာသ်</center>
**<center>[ဆောင်] ၈။ သမာသ်ပုဒ်တွင်, မပါဝင်ရ, ထိုပဒ, အညပဒခေါ်။<br>၉။ ထို အညပုဒ်, အရထုတ်, ဗဟုဗ္ဗီဟိခေါ်။</center>**

>**၈, ၉။ **သမာသ်စပ်အပ်သော ပုဒ်ကို “သကပဒ+မိမိပုဒ်”ဟု ခေါ်၏၊ ထို သမာသ်စပ်အပ်သော ပုဒ်တွင် မပါဝင်သော ပုဒ်ကို “အညပဒ (အညပုဒ်)”ဟု ခေါ်၏၊ [အည-သမာသ်ပုဒ်မှ တစ်ပါးသော+ပဒ=ပုဒ်။] သမာသ်စပ်ရာတွင် မပါဝင်သော ထို အညပုဒ်၏ အနက်ရသော သမာသ်သည် ဗဟုဗ္ဗီဟိသမာသ် မည်၏။

>သဟ+ဝိတ‌က္ကေန- ၂ ပုဒ်သည် သမာသ်စပ်သော ပုဒ်တည်း၊ သဝိတက္ကော-ဟု သမာသ်ဖြစ်သောအခါ သဟ အနက်လည်းပဓာနမဟုတ်, ဝိတက္ကေနအနက်လည်း ပဓာနမဟုတ်, ပြင်ဘက်က ဓမ္မောပုဒ်၏ အနက်သာ ပဓာန ဖြစ်တော့၏၊ ထို့ကြောင့် “သဝိတက္ကော-ဝိတက်နှင့်တကွဖြစ်သော တရား”ဟု အနက်ပေးရသည်။

**<center>ပုံစံများ</center>**
- သဝိတက္ကော-ဝိတက်နှင့်တကွဖြစ်သော တရား။
- အာဂတသမဏော-‌ရောက်လာကြသော ရဟန်းတို့ရှိသော အာရာမ်= (ရဟန်းတို့ လာရောက်အပ်သော အာရာမ်)။
- ဇိတိန္ဒြိယော-အောင်အပ်ပြီးသော ဣန္ဒြေရှိသော ရဟန်း=(ဣ‌န္ဒြေတို့ကိုအောင်ပြီးသော ရဟန်း)။
- ဇိတမာရော-အောင်အပ်ပြီးသော မာရ်ရှိသော ဘုရား= (မာရ်ကိုအောင်ပြီးသော ဘုရား)။
- ဒိန္နသုင်္ကော-ပေးအပ်သော အခွန်ရှိသော မင်း= (အခွန်ပေးရာမင်း)။
- နိဂ္ဂတဇနော-ထွက်ခွါသော လူတို့ရှိရာရွာ= (လူတို့ ထွက်ခွါခဲ့ရာ ရွာ)။
- ဆိန္နဟတ္တော-ပြတ်သောလက်ရှိသူ= (လက်ပြတ်ရှိသူ)။
- သမ္ပန္နသသော-ပြည့်စုံသော ကောက်စပါးရှိရာ ဇနပုဒ်= (ကောက်စပါးတို့ ပြည့်စုံရာ ဇနပုဒ်)။

**<center>ဗဟုဗ္ဗီဟိမာသ်<br>ပြီး၏။</center>**

## <center>စ။ ဒွန်သမာသ်</center>
**<center>[ဆောင်] ၁၀။ ၂ ပုဒ် ၃ ပုဒ်, စသည်ထုတ်ပေ, တွဲလေသမျှ, ပုဒ်နက်ရ, မှတ်ကြ ဒွန်သမာသ်<br>။၁၁။ ဧကဝုစ်ချ, ဗဟုဝုစ်ချ, နှစ်ဝရှိသည်မှတ်။ </center>**

>**၁၀။** ၂ ပုဒ်တွဲတွဲ, ၃ ပုဒ်စသည်တွဲတွဲ, တွဲသမျှ ပုဒ်အားလုံး၏ အနက်ကို (အတွဲလိုက်) ရသော အမာသ်သည် ဒွန်မည်၏။

>**၁၁။** “စက္ခုသောတံ”စသည်ဖြင့် ဧကဝုစ် ချရသော ဒွန်လည်းရှိ၏၊ “သမဏဗြာဟ္မဏာ”ဟု ဗဟုဝုစ် ချရသော ဒွန်လည်းရှိ၏။

**<center>ပုံစံမား</center>**
- စက္ခုသောတံ-မျက်စိ နား= (မျက်စိနှင့် နား)။
- ဂီတဝါဒိတ္တံ-သီဆို တီးမှုတ်ခြင်း။
- ဖာလပါဇနံ ထွတ်သွား နှင်တံ။
- ဟတ္တိအဿံ-ဆင် မြင်း။
- ဍံသမကသံ-မှက်,ခြင်။
- အဟိနကုလံ-မြွေ, မြွေပါ။
- သီလပညာဏံ-သီလ, ပညာ။
- အဇေဠကံ-ဆိတ်, သိုး၊ (အဇေဠကာ-ဟုလည်း ရှိ၏)။
- သမဏဗြာဟ္မဏာ-ရဟန်း ပုဏ္ဏားတို့။

**<center>ဒွန်သမာသ် ပြီး၏။<br>သမာသ်ကျဉ်း<br>ပြီးပြီ။</center>**